Vi har formuleret et initierende problem, som handler om hvordan man kan spare penge på at sende sms'er.

\subsubsection{Prisen på sms'er}

En oplagt løsning er selvfølgelig at få prisen på afsendelse af sms'er sat ned. Dette kan enten ske ved at de forskellige teleselskaber satte priserne ned, måske med det formål at vinde en større del af markedet. En anden måde det kan ske på, er ved lovgivning. Disse løsninger falder dog noget udenfor det datalogiske område.

\subsubsection{Begrænsningen af antal tegn}

En anden løsning på problemet er, at sørge for at hver forbruger skal afsende så få sms-beskeder som muligt. Som det fungerer i dag, sendes der én sms-besked for hver påbegyndt 160 tegn. Det vil sige, at hvis en forbruger skriver en sms på 200 tegn, ville denne deles op og sendes som to. Hvis disse beskeder eksempelvis skal sendes til udlandet, bliver det pludseligt til mange penge.
En måde man kan forhindre dette på, er at sørge for at begrænsningen på tegn bliver ændret således at man kan sende flere end 160 tegn pr. sms.
En anden mulighed er at komprimere sms-beskederne, for på den måde, at få en sms-besked på 200 tegn, til at fylde 160 tegn eller færre. Herved undgår man at betale for afsendelse af to beskeder, når man egentlig bare vil sende én besked.
 
\subsubsection{Diskussion}
Det første løsningsforslag, som handlede om at få sat prisen på sms'er ned kan være svært at realisere. Man må næsten gå ud fra at selskaberne allerede har en så konkurrencedygtig pris som muligt, så det er usandsynligt at de frivilligt skulle sætte sms taksten ned. Hvis det blev gennemført ved lovgivning, ville selskaberne sikkert bare finde en anden vej til at få pengene hjem, eksempelvis ved indførelse af nye afgifter, eller hæve taksten på allerede eksisterende afgifter.
Den næste løsning handlede om at få  ændret begrænsningen af antal tegn pr. sms besked. Den løsning ville kræve en ændring i sms teknologien og vil derfor ikke være noget vi kan beskæftige os med i dette projekt. Den sidste løsning handler om at komprimere sms-beskeder. Dette vil kræve at den mobiltelefon som skal afsende sms-beskeden har et program der netop kan komprimere, men samtidigt kræve at den telefon som skal modtage beskeden har et tilsvarende program, som kan dekomprimere beskeden.