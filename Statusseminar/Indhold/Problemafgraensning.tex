Vi vil i dette afsnit afgrænse vores problemfelt, til noget vi kan arbejde med i dette projekt. For det første er der forskellige tjenester og teknologier, som giver muglihed for at sende en kort besked, men med et begrænset antal tegn pr. besked. Eksempelvis er der SMS-beskeder med en begrænsning på 160 tegn når man bruger det latinske alfabet\cite{Pro_1} og der er også internettjenester som for eksempel Twitter, som har en tegnbegrænsning på 140 tegn\cite{pro_af1}. Twitters formål har fra starten af, været at give mulighed for at sende korte og smertefrie bidder af information over internettet, og ikke lange blogs og artikler. Denne holdning er folkene bag Twitter meget konsekvente med\cite{pro_af2}, og derfor vil vi ikke arbejde videre med Twitter. Istedet vil vi begrænse vores projekt til at handle om SMS-beskeder.

Nu hvor at valget om SMS eller Twitter er på plads, så kommer spørgsmålet om hvorvidt der skal arbejdes med smartphones eller almindelige mobiltelefoner. Smartphones har den fordel at de kan implementere apps uden alt for meget besvær, hvorimod at hvis løsningen skulle bruges på almindelige mobiltelefoner skal den præinstalleres. Derfor vil vi yderligere afgrænse vores projekt til kun at arbejde med smartphones. Selvom vi vælger at arbejde med smartphones så vil vores løsningen ikke blive fuldt implementeret, da vi i programmeringssproget C ikke har mulighed for at lave en rigtig app. Vi vil i stedet afprøve vores løsning på en computer.

Vi vil ydermere ikke arbejde med alle eksisterede tegnsæt, da der eksempelvis både findes tegn fra det latinske alfabet, det kinesiske, de slaviske alfabeter, samt specialtegn som Æ, Ø, Å, ß osv. Til at starte med vil der være en fokus på standard tegnsæt.