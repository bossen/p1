Hvis programmet skulle bruges i al almindelighed ville det kræve at alle mobiltelefoner skulle have programmet installeret. Ellers vil en modtager, som ikke har programmet, læse den komprimerede besked, og denne giver ikke megen mening. Det vil sige at alle mobiltelefoner skulle opdateres til at indeholde programmet. 
 
Derudover er det forventet, at komprimerings programmet vil  blive mest udbredt blandt smartphones, idet de har noget lettere tilgang til ny software eller applikationer. Dermed er det ikke sagt, at vores software ville være umulig at installere på en mobiltelefon, det ville bare være lidt mere krævende end at downloade en applikation til en smartphone. Et fremtidigt mål kunne derfor være at finde en måde, sådan at det er let at implementere løsningen på både almindelige mobiltelefoner og smartphones. 

Til det nuværende statiske Huffman træ, som bliver brugt til at komprimere SMS-beskeder, blev der indsamlet omkring 14.000 SMS beskeder. En mængde på 14.000 SMS-beskeder giver et godt træ, som er forholdsvist præcis og tilpasset til skrivestilen ved SMS beskeder. Træet bliver dog kun bedre hvis mængden af SMS-beskeder bliver større, idet træet bliver mere præcist, og tilpasser sig skrivestilen for den generelle bruger endnu bedre.
 