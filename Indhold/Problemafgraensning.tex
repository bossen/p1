Dette afsnit kommer omkring nogen af de valg, der blev lavet for at indskrænke projektets problemfelt. For det første er der forskellige tjenester og teknologier, som giver muglihed for at sende en kort besked, men med et begrænset antal tegn pr. besked. Eksempelvis er der SMS-beskeder med en begrænsning på 160 tegn når man bruger tegn fra tegnsættet GSM 7-bit\cite{Pro_1} og der er også internettjenester som for eksempel Twitter, som har en tegnbegrænsning på 140 tegn\cite{pro_af1}. Twitters formål har fra starten af, været at give mulighed for at sende korte og smertefrie bidder af information over internettet, og ikke lange blogs og artikler. Denne holdning er folkene bag Twitter meget konsekvente med\cite{pro_af2}. Derudover så er det også gratis at gøre brug af Twitter og derfor er det ikke ligeså væsentligt som SMS, som koster penge. Derfor har vi valgt ikke at arbejde med Twitter. Istedet vil projektet blive begrænset til at handle om SMS-beskeder.

Nu hvor valget om SMS eller Twitter er på plads, så kommer spørgsmålet om hvorvidt der skal arbejdes med smartphones eller almindelige mobiltelefoner. Smartphones har den fordel at de kan implementere applikation uden alt for meget besvær, hvorimod på almindelige telefoner er det meget mere besværligt at installere programmer. Statistikkerne viser at flere og flere begynder at få smartphones\cite{pro_af3}. I det sidste kvartal af 2011 blev der solgt over 37 millioner iPhones, Apple's smartphone, i hele verdenen, som er højere end antallet af børn født i den samme periode\cite{pro_af4}. Derudover så bliver der også vist at brugen af hjemme computere er dallende i det at adgang til internettet også er tilgængeligt gennem smartphones, som derved gør det muligt for en person at være på internettet hvor man ellers ikke ville have tilgang til en almindelig computer\cite{pro_af3}. Dette kan betyde at flere personer bruger SMS fordi de bruger deres mobile maskiner mere. Dog kan det også betyde at flere mennesker bruger e-mail i stedet for SMS fordi de alligevel har adgang til internettet. Ud fra dette vil projektet yderligere blive begrænset, til ikke at prøve at implementere programmet på almindelige mobiltelefoner. Derudover så er det også vanskeligt at implementere en applikation skrevet i C, som er et kræv for dette projekt, på en smartphone. Derfor vil løsningen være en prototype som kan fungerer på en computer. 

Når løsningen skal laves så er der brug for en komprimeringsalgoritme. Der er tidligere blevet gået over et par komprimeringsalgoritmer, for eksempel Huffman eller PPM, som kan bruges til at udvikle løsningen. PPM løsninger har det med at være de bedste til komprimering af tekst. Ligeledes er komprimeringskraften ved Huffman for sig selv også meget kraftig, men er ikke altid optimal. Det er muligt at bygge ovenpå en Huffman komprimeringsalgoritme med PPM. PPM har dog et behov for en del mere RAM i forhold til Huffman for at kunne komprimere, og er også en langt hårdere løsning at udvikle. Ud fra projektets rammer samt den teoretiske platform som løsningen skulle kunne køre på, en mobiltelefon, så er Huffman løsningen den bedste mulighed. Derfor vil løsningen blive indskrænket til at bruge Huffman som komprimeringsalgoritme.\cite{pro_af5}

Løsningen skal kunne køre uden at forstyrrer brugeren af programmet alt for meget. Her gælder blandet andet den tid det tager for programmet at komprimeret beskeden, samt hvor meget plads og regnekraft det tager. Det er blandt andet derfor at Huffman for sig selv blev valgt over at prøve at udvikle en løsning med PPM. Ligeledes så skal det heller ikke være nødvendigt for brugeren at gøre noget selv for at komprimere beskeden. Komprimering skal ske automatisk i SMS processen uden at brugeren behøver at sætte det i gang, som de normalt ville sende en SMS besked. Hvis det er nødvendigt med yderlig bruger interaktion så skal det foregå så brugervenligt som muligt.

Det sidste punkt er hvilke tegnsæt som løsningen skal være i stand til at komprimere og dekomprimere. Skal tegn fra det kyrilliske alfabet eller specialtegn som Æ, Ø, Å og ß være i stand til at blive komprimeret, for eksempel. Det er blevet bestemt at løsningen skal have implementeret GSM 7-bit tegnsættet, som er standard tegnsættet til SMS beskeder på mobiltelefoner og smartphone.