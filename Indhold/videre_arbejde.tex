Hvis vi skulle lave projeket igen, ville vi forsøge at indsamle data om interessenterne for løsningen. Det ville eksempelvis være interessant at vide hvor mange SMS'er de sender, både indenrigs og udenrigs. Derudover ville det selvfølgelig være vigtig at vide hvor mange af deres SMS-beskeder der overstiger 160 tegn. Til at indsamle denne kvantitative data, ville en spørgeskema undersøgelse være en god mulighed. Ved at have denne data, kunne man regne på den faktiske besparelse på SMS-forbrug for et firma eller privat personer, hvis de implementerede vores software. Herved kunne vi vurdere om programmet ville have en effekt af betydning. 
Derudover kunne man også have undersøgt hvor man ellers med fordel kunne bruge datakomprimering. Det kunne eksempelvis være når man skal lagre filer og ved generel internet trafik. Derved kunne vi finde ud af om vores software kunne være relevant i andre sammenhænge.